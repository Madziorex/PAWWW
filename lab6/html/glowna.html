<p>
    Wiedźmin 3: Dziki Gon jest fabularną grą akcji z otwartym światem. 
    Gracz steruje postacią Geralta z Rivii z perspektywy trzeciej osoby. 
    W niektórych fragmentach gry gracz wciela się w postać Ciri. 
    Poza poruszaniem się po lądzie można także pływać zarówno na jak i pod powierzchnią wody.
</p>
<p>
    Gra jest kontynuacją wydanego w 2007 roku Wiedźmina oraz Wiedźmina 2: Zabójców królów, 
    który miał swoją premierę w 2011 roku. Tak jak poprzednie części, opowiada ona historię tytułowego wiedźmina – 
    Geralta z Rivii – i jest osadzona w świecie wiedźmina, którego twórcą jest Andrzej Sapkowski. 
    Produkcja jest ostatnią częścią cyklu, którego głównym bohaterem jest tytułowy wiedźmin, razem z nią stanowiącego trylogię.
</p>